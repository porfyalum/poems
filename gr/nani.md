## Ονόμασες το σεντονάκι σου νάνι.  

Λευκό σεντόνι κεντητό  
Δώρο απ'την γιαγιά μου  
Δώρο μου βρεφικό  
Τυλίγει τα όνειρα μου.  


Ξυπνάς το βράδυ κλαις.  
Να σε ηρεμήσω δεν μπορώ  
Ανοίγει τα μάτια της πιάνει το σεντόνακι  
Το χέρι της περνάει πάνω μου να φτάσει την κούνια  
Το αφήνει πάνω σου απαλά και ψιθυρίζει "τώρα νάνι"  


Γυρνάω από την δουλειά σας βρίσκω στο σαλόνι.  
Φωνάζεις μες στην κούνια σου  
Σηκώνεται και αρπάζει το σεντόνι  
Το πετάει πάνω σου και λέει "τώρα νάνι"  


Στο δωμάτιο σου μόνη  
μας ακούς να ουρλιάζουμε από το σαλόνι  
Μας διακόπτει το κλάμα σου  
Μπαινει φουριόζα  
Το έχεις πετάξει από την κούνια  
Το πετάει πάνω σου και λέει "τώρα νάνι"  


Προσπαθώ να σε κοιμησώ αγκαλιά  
Αλλά κλαις και κοπανιέσαι  
Δείχνεις το σεντονάκι  
Το ζητάς με το όνομα του πία  
Κλαις "Νάνι, νάνι"  


Δεν κοιμάσαι μονή σου πια  
Λες έχω όνειρα κακά, δεν θέλω το σκοτάδι  
Μόνο σε κάποια αγκαλιά μπορείς  
Στα αυτιά σου μουσική,  
στην αγκαλιά σου Νάνι.  


Έχει γαριάσει, έχει σκιστεί, είναι κουρέλι μαύρο.  
Γκρίνιαζουν οι γιαγιάδες σου  
παλεύουμε και εμείς πως θα πλυθεί  
Κολλημένη στο πλυντηρίο κλαίς "Θέλω το νάνι"  


Είναι φίλα σπίτι και εσύ νυστάζεις.  
Έρχεσαι και με ρωτάς που είναι το νάνι.  
Λένε τι γλυκό θέλει το σεντονάκι του.  
Γεμάτο ντροπή το φέρνω απ το μπαλκόνι  
Εσύ γελάς το παίρνεις αγκαλιά φωνάζεις νάνι, νάνι.  


Το έχεις ξεχάσει τώρα πια  
Κοιμάσαι μόνη σου κι ας βλέπεις εφιάλτες.  
Κρυμμένο στο συρτάρι το βρίσκω ενώ μαζεύω.  
Μόνο ντροπή κι οργή νίωθω για τούτο το κουρέλι.  