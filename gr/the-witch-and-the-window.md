## Η μάγισσα και το παράθυρο

Πάνω σ' έναν λόφο, στο δάσος έξω από το χωριό  
Είχε μια γκρι καλύβα, μια περίεργη γριά  
Κάποια την έλεγαν πριγκίπισσα, άλλοι θεριό  
Αλλά την συμπαθούσαν όλα τα παιδία  

Τα άφηνε να κλαίνε και να κάνουν σαματά  
Και ήρεμα τους μίλαγε μετά  
Έλεγε ιστορίες και όνειρα γλυκά  
Χαμογέλαγαν τότε κι αυτά  

Αλλά δεν έμεναν πολύ εκεί  
Γυρνάγανε στο χωριό το βράδυ  
Που είχε γλέντια και γιορτή  
Μακριά από το γκρι σπίτι το ρημάδι  

Το σπίτι είχε ένα παράθυρο με θαμπό γυαλί  
Που από αυτό έβλεπε τον κόσμο να χορεύει  
Ήτανε δώρο από τότε που ήτανε κι αυτή παιδί  
Φτιαγμένο να την προστατεύει  

Κάποια πρωινά, ξύπναγε και δεν μιλούσε  
Και αυτό τα παιδιά πολύ ανησυχούσε  

Ερχόντουσαν τότε κάποια και την τραβούσαν  
Στην πόλη να μπει στον χορό τον μαζικό  
Τους έλεγε θα έρθει και αυτό μαζί, μα αυτά γελούσαν  
Δεν ξέραν ότι ήταν το παράθυρο μαγικό  

Έβλεπε όλον τον ωραίο χορό  
Και την μάγευε η μουσική  
Αλλά πάντα πίσω από αυτό  
Στο γλέντι έμενε πάντα νηστική  

Σαν κουραζόντουσαν και έφευγαν ένα ένα  
Την αγκάλιαζαν και έλεγαν ποσό την αγαπάγανε  
Έβαζε και άκουγε τραγούδια θλιμμένα  
Χαιρότανε που την νοιαζόντουσαν και την κοιτάγανε  

Δεν είχε εχθρό η μάγισσα κανέναν  
Ίσως μονάχα έναν  

Το παράθυρο  